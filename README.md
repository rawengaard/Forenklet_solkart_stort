# Forenklet_solkart_stort
Forenklet solkart over optimale steder for å oppleve soloppgang og solnedgang i Oslo (sommertid).  Solkartet er laget ved bruk av programmet QGIS. Bakgrunnskartet er Kartverkets N50 topo, og fylkesgrensen for Oslo er hentet fra Kartverkets «Administrative enheter fylker».  Det er gjort en Viewshed-analyse basert på Kartverkets digitale overflatemodell (DOM), som inkluderer vegetasjon og bygninger, kombinert med gjennomsnittlige posisjoner for solen ved soloppgang og solnedgang sommerstid. For å forenkle lesingen av kartet, gjennomgikk rasterlagene en naboanalyse. Dette betyr at man i bygater direkte bak bygninger også vil få en markering som om man har direkte siktlinje til solen, til tross for at det kun gjelder når man står ved siden av eller foran bygningen. Det blir noe upresist, men større flater med fargekoding vil være lettere å lese.  Kartet er publisert på GitHub.
